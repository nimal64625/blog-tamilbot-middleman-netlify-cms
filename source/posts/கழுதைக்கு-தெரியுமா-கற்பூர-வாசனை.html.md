---
title: கழுதைக்கு தெரியுமா கற்பூர வாசனை?
date: 2020-03-21T14:04:54.565Z
description: கழுதைக்கு தெரியுமா கற்பூர வாசனை?
image: /images/uploads/homepage-hero.jpg
---
இந்த பழமொழியை பிரித்து பொருள் அறிய வேண்டும்.
"கழு தைக்க தெரியுமாம் கற்பூர வாசனை".இதுவே அதன் உண்மையான வடிவம்.அதுவே மருவி பின்னாளில் கழுதைக்கு என்று ஆகி விட்டது
பண்டைய காலத்தில் நம் முன்னோர்கள் பாயில் தான் உறங்கினார்கள்.பாய் தயாரிப்பதற்காக இரண்டு வகையான புற்கள் பயன்படுத்தப்படுகின்றன. ஒன்று கற்பூரப்புல் இன்னொன்று கோரைப்புல்.கற்பூரப்புல் கொண்டு செய்யப்படுகிற பாயில் கற்பூர வாசனை வரும்.அதன் விலை அதிகம்.கோரைப்புல்லிற்கு கழு என்று இன்னொரு பெயர் உண்டு.அதற்கு எவ்வித மணமும் கிடையாது.அதனால் தான் கோரைப்புல்லில் செய்யப்படுகிற பாயில் எப்படி கற்பூர வாசனை வரும் என்ற பொருளில் இந்த பழமொழி அமைந்துள்ளது.அதுவே மருவி பின்னாளில் "கழுதைக்கு தெரியுமா கற்பூர வாசனை "என்று ஆகி விட்டது.

